# Читач безбедноснoг елемента

Да бисте прочитали упутство на другим језицима, одаберите:

 -[English(English)](README.md)
 
 -[French(Français)](README.fr.md)
 
![image](https://user-images.githubusercontent.com/106304412/185735128-6f382d77-9f6c-41f3-93a4-77850f7271a8.PNG)


# Увод

Апликација **Читач безбедносног елемента** се користи за ишчитавање података са безбедносног елемента.

Поред тога, можете користити опцију и Провера ПИН-а за:

- Проверу исправности ПИН-а
- Проверу да ли су _PKI аплет_ и/или _Аплет безбедносног елемента_ на паметној картици закључани због превише погрешних уноса ПИН-а (у случају 5 узастопних погрешних покушаја)

## Предуслови за коришћење апликације

- Читач паметних картица
- Проверите да ли је читач повезан са радном станицом пре него што покренете апликацију
- Потврдите да је само један читач паметних картица повезан са радном станицом
- .Net 6 SDK инсталиран на радној станици


# Како ишчитати податке са безбедносног елемента

1. Да бисте ишчитали тренутне податке на безбедносном елементу, прво морате да уметнете паметну картицу у читач паметних картица.

2. Затим кликните на **Повезивње са читачем** да бисте повезали апликацију са читачем паметних картица.

3. Након успешног повезивања са читачем, апликација ће аутоматски попунити сва поља из доњег обрасца.


## Порука о грешци при читању података

У случају да видите поруку о грешци, покушајте да кликнете на **Подаци о сертификату** да бисте прочитали податке са паметне картице.

  
# Како проверити ПИН и стање безбедносног елемента


Да бисте користили ову опцију, урадите следеће:

1. Кликните на **Провера ПИН-а**

2. Отвориће се нови прозор. Унесите ПИН паметне картице и кликните на **Верификуј**.

3. Апликација ће приказати одговарајућу поруку да ли је ПИН исправан.

## Сценарио у случају погрешног уноса ПИН-а или закључане картице

Ово су могући сценарији и препоруке у случају да унесете погрешан ПИН или ако је паметна картица закључана:

### Ако сте унели погрешан ПИН

Ако унесете погрешан ПИН, апликација ће приказати одговарајућу поруку о грешци са бројем преосталих покушаја. Ако има више покушаја, можете покушати поново са другим ПИН-ом, али имајте на уму да се картица закључава у случају 5 узастопних погрешних покушаја.

У случају да порески обвезник не може да се сети тачног ПИН-а, паметна картица мора да се врати Пореској управи и замени. Безбедносни елемент на паметној картици мора бити опозван.

### Ако сте унели исправан ПИН

Ако унесете исправан ПИН, моћи ћете да проверите тренутни статус картице. Могући су следећи сценарији:

- **Аплет безбедносног елемента и PKI аплет су исправни**

Ако је порески обвезник имао проблема са пријављивањем на Електронске сервисе за фискализацију (ЕСФ), то је зато што је коришћен погрешан ПИН. Ово је сада решено пошто је утврђен исправан ПИН (такође, када унесете исправан ПИН, бројач покушаја за унос ПИН-а PKI аплета се враћа на 5).

Ако је порески обвезник имао проблема са издавањем фискалних рачуна преко Л-ПФРа, проблем није проузрокован паметном картицом. Потребно је проверити исправност ЕСИРа и Л-ПФРа пореског обвезника.

- **PKI аплет је закључан, али Аплет безбедносног елемента је исправан**

Ово значи да је порески обвезник унео погрешан ПИН 5 пута заредом приликом пријављивања на Електронске сервисе за фискализацију (ЕСФ). PKI аплет је закључан тако да се ова паметна картица више не може користити за пријаву на ЕСФ (иако се и даље може користити за издавање фискалних рачуна).

Паметна картица се мора вратити у Пореску управу и заменити. Безбедносни елемент на паметној картици мора бити опозван.

- **Аплет безбедносног елемента је закључан, али PKI аплет је исправан**

Ово значи да је порески обвезник унео погрешан ПИН 5 пута заредом приликом издавања фискалних рачуна преко Л-ПФРа. Аплет безбедносног елемента је закључан тако да се ова паметна картица више не може користити за издавање рачуна (иако порески обвезник и даље може да се пријави на ЕСФ са овом картицом).


Паметна картица се мора вратити у Пореску управу и заменити. Безбедносни елемент на паметној картици мора бити опозван.

- **Аплет безбедносног елемента и PKI аплет су закључани**

Ово значи да је порески обвезник унео погрешан ПИН 5 пута заредом и при издавању фискалних рачуна преко л-ПФРа и приликом пријављивања на ЕСФ. И Аплет безбедносног елемента и PKI аплет су закључани тако да се ова паметна картица више не може користити ни за издавање рачуна, нити за пријаву на ЕСФ.

Паметна картица се мора вратити у Пореску управу и заменити. Безбедносни елемент на паметној картици мора бити опозван.
